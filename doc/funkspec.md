# Áttekintés
Egy olyan játékot készítünk, amellyel a fiatalok játékosan gyarapíthatják földrajzi tudásukat. 
Ennek egy hatékony eszköze a kvíz. 
Ez egyben az oktató számára is hasznos lesz, ugyanis ki lehet szakadni a szürke hétköznapokból és megfelelve a mai kor követelményeinek, a számítógép mellett telefonon és tableten is elérhető lesz online platformunk. 
Ez a rendszer teljesen ingyenes lesz, bárki le tudja majd tölteni, vagy az interneten keresztül beregisztrál és máris hozzáfér. 
Az elérhető témák között lesznek majd városok, nevezetességek Magyarországról is, de szerte a világból. 
A kvíz végeztével az adott személy láthatja mennyi pontot szerzett, ez százalékos formában is megtalálható lesz, ezáltal kap egy visszaigazolást hogy mennyire sikerült elsajátítania az adott témakört.
A "Place Detective" játék a már jól megszokott stratégiát fogja követni. 
Megjelenik egy kép egy nevezetes épületről és négy válaszlehetőség. 
A felhasználó ki kell válassza azt a várost és országot melyben az adott nevezetesség megtalálható. 
A válaszok közül egy helyes, többi helytelen. 
A játék fő célja az, hogy a résztvevők a lehető legtöbb pontot szerezzék, miközben közben értékes információkat sajátítanak el. Az oktatási szempontok kiemelten fontosak, így minden játék után a diákok érdekességeket olvashatnak az adott nevezetességekről vagy témáról. Ezzel a játék nemcsak szórakoztató, hanem edukatív is.

A mai kor követelményeihez igazodva az oldalnak okostelefonon is kiválóan kell működnie. Ez azt jelenti, hogy a diákok könnyedén hozzáférhetnek az oldalhoz és játszhatnak a telefonjukon is, ami növeli az elérhetőséget és a játék interaktivitását. Az okostelefonokon való működés biztosítása révén az oldal a diákok mindennapi eszközeire is optimalizált, ami elősegíti a hatékony tanulást és szórakozást egyszerre.

# Jelenlegi helyzet
A megrendelő kiemelten fontosnak tartja oktatási szolgáltatásainak bővítését, hogy lépést tarthasson a XXI. század követelményeivel. Ennek érdekében megrendelte egy innovatív rendszer fejlesztését, mely interneten keresztül modern és interaktív megoldásokat kínál, és számítógépen, valamint mobil eszközökön is elérhető.

Ez a fejlesztés az oktatás terén újabb dimenziókat nyit meg, lehetővé téve a diákok számára, hogy a technológia adta lehetőségeket kihasználva tanuljanak. Az új rendszer segítségével a tananyag interaktív és rugalmas módon prezentálható, és lehetővé teszi a diákok számára, hogy saját tempójukban haladjanak. Ezenkívül a rendszer mobilkészülékeken is használható, így a tanulás bárhol és bármikor elvégezhető.

A cél az, hogy a megrendelő oktatási szolgáltatásai modernizálásával versenyképesebbé váljanak és jobban megfeleljenek a mai diákok elvárásainak és igényeinek.
Az online platform segítséget fog nyújtani földrajz tárgyból, hogy a diákok szélesebb körben megismerkedjenek a világ érdekességeivel játékos módon. 
Mindeddig csak matematika tárgyból használtak hasonló alkalmazást, de annyira tetszett a diákoknak, hogy a megrendelő felismerte, hogy ezzel a játékos oktatóprogrammal sokkal eredményesebbé teheti az oktatást, szemben a hagyományos táblára írással. 
Ezért megkért minket, hogy készítsük el számára a kívánt alkalmazást, ami sokkal aktívabbá és szórakoztatóbbá tudják tenni az oktatást.

# Követelménylista
|Modul|ID|Név|Verzió|Kifejtés|
|-----|--|---|------|--------|
|Jogosultság|K1|Bejelentkezési felület|1.0|A felhasználó bejelentkezhet e-mail címe és jelszava segítségével. Ha valamelyik nem megfelelő, akkor a felhasználó hibaüzenetet kap.|
|Jogosultság|K2|Regisztráció|1.0|A felhasználó a nevének, e-mail címének és jelszavának megadásával regisztrálhatja magát. Ha valamelyik adat hiányzik, hibaüzenetet kap.
|Jogosultság|K3|Jogosultsági szintek|1.0|Admin: új feladat feltöltése. Felhasználó: feladatok kitöltése, eredmények megtekintése, jelszó módosítása.|
|Feladattípus|K4|Kvíz|1.0|Több kérdésből áll, 4 válaszlehetőségből pontosan 1 válasz helyes. A kvíz végén megkapja az elért pontszámot a felhasználó.|

# Jelenlegi üzleti folyamatok modellje
Az oktatási rendszernek ma már nehézkesen sikerül lépést tartania a gyorsan változó technológiai világgal. A diákok egyre kevésbé hajlandóak a hagyományos tanulási módszerekhez ragaszkodni, inkább a mobiltelefonjaikat ragadják meg mindennapi információgyűjtésükhöz és tanulmányaikhoz.

Jelenleg a diákok még mindig tankönyvekből tanulnak és papíralapú dolgozatokat írnak, pedig ez a módszer nem csak elavultnak tekinthető, hanem környezetbarát szempontból sem optimális, ráadásul az oktatóknak is rengeteg időt és energiát emészt fel az egyes diákfeladatok manuális értékelése.

Azonban egy új online platform bevezetése most megoldást kínálhat erre a problémára, kezdetben konkrétan a földrajz tantárgy területén.

Jelenlegi folyamatok:

- Képek véletlenszerű kiválasztása

- Képekhez tartozó válaszlehetőségek véletlenszerű kiválasztása

- Leadott válasz kiértékelése

- Pontok összesítése

- A játék végeztével a pontok százalékos formátumban jelenjenek meg

# Igényelt üzleti folyamatok modellje
Mind a diákok, mind a tanárok számára nagy megkönnyebbülést fog hozni az online platformunk elkészülése. 
A diákoknak izgalmasabb órákat fog jelenteni, a tanárok számára pedig nyugodtabb délutánokat, ugyanis nem kell többet a javítással bajlódniuk, rögtön a kvíz kitöltése után automatikus visszajelzést kapnak a diákok az elért pontszámukról és hibás válaszok esetén a helyes választ is rögtön megtudják. 
Ráadásul a kérdések random sorrendje biztosítja hogy nem mindenki azonos sorrendben kapja azokat. 
Szükség van egy webes felületre ahol legyen lehetőség a fent említett játékra. 
A webes terület tartalmazzon egy kép megjelenítésére alkamas mezőt, illetve négy gombot, amellyel a felhasználó választ adhat. 
Válaszadás után indikálja a felhasználóval a válasz helyességét. 
Mindemellett még elengedhetetlen egy json fájl, mely az adott képeket tárolja, illetve az adatokat.
Fontos, hogy a webes platform minden felhasználó számára a megfelelő élményt legyen képes nyújtani, ennek érdekében az oldal reszponzív kell legyen.

# Használati esetek
Admin: Beléphet minden más szerepkörbe, hogy a hibamentes működést ellenőrizhesse. Az ő feladatuk a rendszer problémamentes működtetése. Ez azt jelenti, hogy a teljes rendszerhez van hozzáférésük.

Felhasználó: Csak a saját feladatával tud foglalkozni, kvízeket kitölteni, más játékosok eredményét nem tudja megtekinteni.

# Képernyő tervek
A projekt tervezése során a számítógépes megjelenítést preferáljuk, és ebben a kontextusban néhány tervezési elvet alkalmaztunk. A grafikus felhasználói felület (GUI) letisztult és könnyen kezelhető lesz, hogy a felhasználók zökkenőmentesen és hatékonyan használhassák az alkalmazást.

A letisztult és könnyen kezelhető GUI több előnnyel jár:

 - Felhasználóbarát: Az egyszerű és intuitív tervezés segíti a felhasználókat a könnyű használatban, minimalizálva az esetleges frusztrációt vagy félreértéseket.

 - Gyors tanulási idő: A letisztult tervezés minimalizálja a tanulási időt, így a diákok gyorsan megtanulhatják az alkalmazás működését.

 - Hatékony információáramlás: Az egyszerűsített felület segíti a hatékony információátadást és tanulást, mivel a felhasználók kevesebb időt töltenek el a navigációval és a feladatok elvégzésével.

 - Professzionális megjelenés: A letisztult design professzionális megjelenést kölcsönöz az alkalmazásnak, ami növeli az elfogadottságot és a használhatóságot.

A számítógépes megjelenítés lehetővé teszi a projektcéljainak hatékony megvalósítását, és a letisztult GUI tervezése a felhasználói élmény javítását célozza meg, miközben megkönnyíti az oktatást és az információ megosztását.

Kép a kvíz megjelenéséről

![Kép a kvíz megjelenéséről](./img/quiz_example_1.png)

Válaszadás után a kép mellett megjelenik egy gomb, amellyel a következő kérdést tudjuk betölteni.
Ha a felhasználó helyesen válaszol egy adott kérdésre, akkor a válasz gombja zöldre változik.

![A GUI helyes válasz esetén](./img/quiz_ingame_correct.png)

Helytelen válasz esetén a választott válasz gombja pirosra változik, és a helyes válasz gombja zöldre.

![A GUI helytelen válasz esetén](./img/quiz_ingame_incorrect.png)

# Forgatókönyv

1. A felhasználó a menübe lépést követően kiválaszt egy kvíz sorozatot. 
2. Betöltődik a kérdés, a kép, illetve a négy válaszlehetőség. 
3. A játékosnak a válaszadásra nincs időlimitje.
4. A felhasználó válaszol a kérdésre a négy opció közül, majd a helyes válasz gombja zöldre vált. 
5. Emellett megjelenik a *tovább gomb* amellyel a következő kérdés töltődik be. 
6. Ha helyesen válaszol kap egy pontot, ha helytelenül 0 pontot kap, emellett a GUI-n a válasza piros színre vált.

# Fogalomszótár
### html
- A HTML (angolul: HyperText Markup Language, „hiperszöveges jelölőnyelv”) egy leíró nyelv, melyet weboldalak készítéséhez fejlesztettek ki 
### css
- A CSS (Cascading Style Sheets, magyarul: „lépcsőzetes stíluslapok”) a számítástechnikában egy stílusleíró nyelv, mely a HTML vagy XHTML típusú strukturált dokumentumok megjelenését írja le.
### javascript
- A JavaScript programozási nyelv egy objektumorientált, prototípus-alapú szkriptnyelv, amelyet weboldalakon elterjedten használnak.
### GUI
- A grafikus felhasználói felület vagy grafikus felhasználói interfész (angolul graphical user interface, röviden GUI) a számítástechnikában olyan, a számítógép és ember közti kapcsolatot megvalósító elemek összessége, melyek a monitor képernyőjén szöveges és rajzos elemek együtteseként jelennek meg. A grafikus felhasználói felületeken alapvető szerepe van a mutatóeszközök, például az egér használatának, amelyekkel a grafikus felület elemei intuitív módon, a fizikai világ egyfajta modelljeként kezelhetők.
### jogosultság
 - Az informatikában a hozzáférési jogosultság feladata a számítógép erőforrásainak vagy magának a számítógépes hálózatnak a védelme illetéktelen felhasználástól. Ezért gyakran összekeverik a felhasználóazonosítással (authentication).
### admin
 - A rendszergazda vagy admin egy számítógépes rendszer felügyeletéért felelős személy. A szoftveres, hardveres és hálózati problémák megoldását is ő végzi, illetve ő hozza létre az egyes felhasználókat és azok jogosultságait is. A számítógépek esetében a rendszergazda (admin, root) jogosultságú felhasználó rendelkezik azzal a hatáskörrel, hogy programokat telepítsen és törölje és megváltoztassa a számítógép alapbeállításait, létrehozzon és töröljön felhasználói fiókokat.